**Balassi Bálint szerelmi költészete**

**A reneszánsz Magyarországon**

A reneszánsz Európában az 1350-es évektől az 1600-as évekig tartott. Magyarországon 100 évvel később Mátyás király udvarában jelent meg. A magyar reneszánsz első korszakát a 15. században élte. Képviselői: humanista papok, királyi kancellária tagjai. A magyar reneszánsz latin nyelvű, az itáliai hatás érvényesül. 1517-ben elindul a reformáció, amelynek következtében megerősödik a kereszténység, és ez Magyarországra is eljut. A nemzeti nyelvek szerepe megnő. 

**Balassi Bálint**

1554\. október 20-án Zólyom várában született. Kitűnő nevelést kapott, egy ideig Bornemisza Péter tanította, a század egyik jelentős írója, prédikátora. 1565-ben Nürnbergben folytatta tanulmányait. 1569-ben édesapját hamis vádak alapján- összeesküvés gyanújával letartóztatták. A család Lengyelországba menekült, s követte őket a fogságból megszökött apa is. 

Balassi Bálint 1572-ben formálisan elnyerte ugyan a király kegyelmét, de az udvar bizalmát nem tudta visszaszerezni. 1575-ben fiát elküldte a Báthory István erdélyi fejedelem elleni hadjáratba. Balassi Bálint fogságba esett, de a foglyot barátként kezelték Erdélyben. 

Mikor Báthoryt 1576-ban lengyel királlyá választották, Balassi követte urát külföldre is. A Habsburg udvar szemében ez egyet jelentett a felségárulással. 

1584 karácsonyán érdekházasságot kötött első unokatestvérével, Dobó Krisztinával, s hozományként elfoglalták Sárospatak várát. Ezzel a vérfertőzés és a felségsértés vádját vonta magára. Hiába tért át a katolikus hitre, házasságát érvénytelenítették. 

Balassi 1591-ben tért vissza Magyarországra. 1594. május 19-én Esztergom ostromakor megsebesült. 1594. május 30-án meghalt. 

**Költészetének egyik témája a szerelem volt**. Balassi a szerelmet az emberi élet egyik legfőbb értékének tekintette. A magyar szerelmi líra megteremtője. Udvarló költészettel kezd, a verseken Petrarca hatása érvényesül. A nő szépségét dicséri, bókokkal halmozza el. 

**Júlia versek:** 

**Ihletője**: Losonczy Anna

A versek újszerűek, az őszinte, mély érzések jellemzik. 

**Hogy Júliára talála, így köszöni neki**

A vers valószínűleg a legutolsó találkozásukat örökítette meg. Az egész vers ujjongó bókok halmaza. 

Az 1. vsz.: boldog felkiáltás, a véletlen találkozás által kiváltott örömtől. Az öröm erőteljes túlzása azt fejezi ki, hogy Júlia nélkül értelmetlen az élet. 

A következő négy vsz.-ban a lelki élet értékei, a főúri világ mozzanatai, a női test szépségei sorakoznak egymás után. 

Az 5. vsz. összefoglalása az előző négynek, de az imákból kölcsönzött üdvözlés még magasabbra emeli a verset. 

A záróvsz. a lovagi szerelmi lírákból jól ismert helyzet: a szerelmes lovag és az úrnő között végtelen a távolság. Júlia fölényesen, hidegen mosolyog az előtte hódoló szerelmesen. A kegyetlen Júlia képével zárul a vers. 


Ez világ sem kell már nekem
Nálad nélkül, szép szerelmem,
Ki állasz most énmellettem,
Egészséggel, édes lelkem?

Én bús szívem vidámsága,
Lelkem édes kévánsága,
Te vagy minden boldogsága,
Véled isten áldomása.

Én drágalátos palotám,
Jóillatú piros rózsám,
Gyönyerő szép kis violám,
Élj sokáig, szép Júliám!

Feltámada napom fénye,
Szemüldek fekete széne,
Két szemem világos fénye,
Élj, élj életem reménye!

Szerelmedben meggyúlt szívem
Csak tégedet óhajt lelkem,
Én szívem, lelkem, szerelmem,
Idvez légy, én fejedelmem!

Júliámra hogy találék,
Örömemben így köszönék,
Térdet-fejet neki hajték,
Kin ő csak elmosolyodék.

**Célia versek:**

A Célia verseket 1590 és 1591 között írta, majd önálló ciklusba rendezte őket. A Balassa-kódex jelentős részét képezik.

1591-ben visszatér Lengyelországba (Báthory hívására). Beköszönt életében a második szerelem Szárkándi Anna személyében, aki a Célia versek ihletője volt. Ez lecsendesedett szerelem volt. A versekből hiányoznak a nagy indulatok, az érzelmi kicsapongások. Ehhez a szerelemhez nem kapcsolódott annyi lángolás, gyötrelem, annyi küzdelem és reménység. 

Célia szépségéről és a viszonzott szerelem csendes boldogságáról szólnak. Céliáért nem lángolt annyira a költő, mint Júliáért. A versek terjedelme is csökken. A Célia versek színesebbek, kimunkáltabbak.

Az egyik legszebb Célia vers: **Kiben az kesergő Céliárul ír**

**Műfaja**: életkép, hangulata bánatos, szomorú, fennkölt. A lírai én szenved, mert akit szeret, az is szenved. 

**A mű témája**: a gyászoló asszony szépsége. Célia az öccsét (esetleg lányrokonát) siratja. A költő csodálkozik azon, hogy a szeretett nőt a bánat, a zokogás még szebbé teszi. Addig nyilván nemigen látta őt sírni, így ez a kivételes állapot új oldaláról világítja meg Céliát. 

Az élet és a halál tiszteletének megnyilvánulása ez a vers, mely a költő saját hódolatával egészül ki. 

**Kifejezőeszközök**: hasonlat, megszemélyesítés, fokozás, ellentét, alliteráció. 

A hasonlatok teszik ki a szöveg legnagyobb részét, ezek önmagukban állnak, a költő nem fűz hozzájuk megjegyzést. Az ellentét a másik fontos költői eszköz, a tavaszi hang-, szín- és illatpompa ellentétben áll a mély fájdalommal. 

A költő az érzékszervekre kíván hatni, illatok, hangok érzetét idézi fel, különös színek, fények világát adja vissza. 

**A cím**: témamegjelölő. 

Az 1. és 3. vsz. az asszony bánatának, fájdalmának ábrázolása. A hasonlatok (fiát elvesztő fülemüle, félben metszett liliom) Célia keserű fájdalmát érzékeltetik. 

2\. vsz. hasonlata (rózsát tisztára mosó, pirosát kiterjesztő harmat) a bánatában, könnyei záporában még vonzóbbá váló asszony harmatos szépségét érzékelteti. Itt Célia szépségében gyönyörködik a költő. 

A záróvsz. szerkezete más, mint az első két vsz-é. Több hasonlat fejezki ki Célia megrendültségét, bánatában is megmutatkozó szépségét. A záró kép visszautal a 2. vsz.-ra, ahol szintén a tavaszi harmathoz hasonlóan mossa Célia arcát a könny. 

A költemény végkicsengése az, hogy a szeretett nő szépsége megújul, felfrissül a sírásban. Nem annyira a kétségbeesésen, bánaton van a hangsúly, hanem a sírásban felfrissülő szépségen. 

**Balassi Bálint: Kiben az kesergő Celiárul ír**

1 Mely keserven kiált fülemile, fiát
hogyha elszedi pásztor,
Röpes ide-s-tova, kesereg csattogva
bánattal szegény akkor,
Oly keservesképpen Célia, s oly szépen
sírt öccse halálakor.

2 Mint tavasz harmatja, reggel ha áztatja
szépen jól nem nyílt rózsát,
Mert gyenge harmattúl tisztul s ugyan újul,
kiterjeszti pirosát,
Célia szinte oly, hogyha szeméből foly
könyve s mossa orcáját.

3 Mint szép liliomszál, ha félbemetszve áll,
fejét földhöz bocsátja,
Úgy Célia feje vagyon lefiggesztve,
mert vagyon nagy bánatja,
Drágalátos könyve hull, mint gyöngy, görögve,
vagy mint tavasz harmatja.

