**Vörösmarty Mihály: Csongor és Tünde**

**(1800-1855)**

Pusztanyéken született, elszegényedett nemesi családban. Apja korai halála után a Perczel családnál lesz házi tanító. Meghatározó élmény: Perczel Etelka iránt érzett reménytelen szerelme, melyet több művében is megörökített. 

**Műveinek fő témája a boldogságkeresés.** 

**1843-ban feleségül veszi Csajághy Laurát,** akivel boldog házasságban élt. A szabadságharc bukását követően az országgyűléssel Szegedre, majd Aradra menekült. A világosi fegyverletétel után bujdosásra kényszerült, majd 1850-ben kegyelmet kapott, és családjával együtt,1851-ben először Baracskára, majd 1853-ban Nyékre költözött. Élete utolsó éveiben Shakespeare Lear király c. drámájának fordításán dolgozott, ekkor született az Előszó /1850/ és A vén cigány /1854/ c. költeménye. **Betegsége fokozatosan elhatalmasodott rajta, 1855. november 19-én hunyt el egy pesti gyógykezelés során.**

**Csongor és Tünde (1830)**

**A történet alapja egy régi mese.** A témát Gyergyai Albert XVI. századi széphistóriájából vette. (Árgyélus királyfi és Tündér Szép Ilona alakja)

**Műfaja: drámai költemény,** bár ő színjátéknak nevezi.

**Drámai költemény**: általános, az egész emberiségre vonatkozó kérdésekre keresi a választ. **Filozofikus mű, az élet értelmét, célját kutatja, és azt, hogy hogyan találhatja meg az ember a boldogságot.**

Két szerelmes történetéről szól a mű, az egyikük ember, a másik földöntúli lény. Ármány szakítja szét őket, így a tündér visszatér hazájába, a földi férfi pedig keresi, majd kalandok és küzdelmek árán boldogan egymásra találnak.

**A mű középpontjában Csongor út és boldogságkeresése áll**.

Először térben keresi a boldogságot. **A helyszín**: Csongor kertje, a kert közepén egy virágzó almafa. Itt kezdődik, és itt végződik a mű. Egy kört ír le az útja. Jelzi: nem földrajzi helyzettől függ a boldogság. Csongor nem passzív szemlélő, hanem cselekvő hős.

**Időben** éjféltől éjfélig tart. Virágzó kertből indul, és elvadult kertbe érkezik.

**Jellegzetes motívumok:**

– Csongor álmaiban a saját álmainkra, vágyainkra ismerünk rá.

– Nem határozható meg pontosan, kit keres a főhős.

– Érezzük az Etelka szerelem bánatát, fájdalmát.

– Jellemző, hogy nem földi nő, hanem a mesék hősnője, égi mása lesz Csongor párja.

**Két szerelem áll a mű középpontjában.**

***Csongor és Tünde*** (tündéri, mesék varázsa lengi át, légies, égi), és a **szolgáik *Balga és Ilma* szerelme.** Az utóbbi pár szerelmét Vörösmarty jóllakottság-boldogságnak hívja. Ösztönszerű, leegyszerűsített kapcsolat. Igénytelenebb, olykor groteszk.

**Két ellentétes világ** kapcsolódik össze a műben: *Földi-égi} ezt kapcsolja össze a csodafa.*

Amíg Csongor utazgatott és vágyakozott, addig Tünde kiválasztotta Csongort.

A férfi kertjébe ülteti a csodafát, és minden éjjel el is jön. **Mirigy** akadályozza meg a két fiatal egymásra találását. Minden rossz, ártó szándék megtestesítője, aki minden nemes törekvést megakadályoz.

**Legfontosabb jelenetei a műnek**:

– a hármas út motívum

– kétszeres megjelenése a vándoroknak

***A három vándor, a polgári élet háromféle kiteljesedését jelképezi.***

– ***A fejedelem**:* mind nagyobb és nagyobb hatalomra, területekre és birtokokra vágyik. Saját területét tartja tündérhonnak. Úgy véli a boldogság útja a hódításban, és a győzelemben van.

– ***A tudós**:* sok tudást felhalmozott, és rájött, így sem tud semmit. De saját igazát, amivel ő bölcsebb másoknál, nem adná semmiért.

– ***A kalmár**:* gazdag kereskedő, úgy véli, hogy pénzzel bármit megvehet, szerelmet, barátokat, palotát. Számára a pénz tündérhon.

Az ötödik felvonásban Csongor újra találkozik a vándorokkal.

**Végkicsengése**: minden út tévút volt. A pénz, a tudás és a hatalom önmagában nem tehetik boldoggá az embert. Az **öncélú okoskodást**, filozofálást mutatja Vörösmarty céltalannak, oktalannak.

Az **Éj monológja** a semmit jeleníti meg. Kozmikus távlatba helyezi a művet. Semmi nem volt és semmi nem lesz. Minden múlandó, az emberi élet pillanatnyi és hiábavaló.

A világ a teremtés sötétségéből a pusztulás sötétségébe tart.

Csongor járt a hajnal és az éj birodalmában, **Léder** szobájában és a csodakútnál.

{Mirigy Léder alakjával szeretné Csongort letéríteni az útjáról}

**Mirigy bosszúja** érthető, hiszen lányának férjként Csongort szerette volna.

**Mesei motívum**, de fájdalmasan valóságos az ördögfiak marakodása az örökségen. Csongor ellopja ezen örökséget, minek révén közelebb jut kedveséhez. Nem találja meg a szeretett lányt, csalódva, fáradtan visszatér saját kertjébe. Csodapalota épül kertje közelében. **Tünde lemond a tündéri létről** és földi együttélésben kell, hogy megtalálják a közös boldogságot.

Csongor saját kertjében, saját lelkében találja meg a boldogságot. Az álomnak és a valóságnak közel kell állnia egymáshoz, önmagában egyik sem tud boldoggá tenni. A végkicsengés **örök tanulság**ot takar: 

Boldoggá ezen a földön csak a szerelem tehet. 

