**Mikszáth Kálmán: Az a fekete folt**

1847-ben született a Nógrád megyei Szklabonyán, művelt, evangélikus családban. Édesapja jómódú földbirtokos volt. Iskoláit Rimaszombatban és Selmecbányán végezte, majd joghallgató volt Pesten, de egyetemi tanulmányait sosem fejezte be. 

Gyakran **publikált** nógrádi és pesti lapokban. 1873-ban titokban vette feleségül munkaadója lányt, **Mauks Ilonát**, akivel előtte a szülők tiltása ellenére találkoztak és leveleztek. A házaspár Pestre költözött, ahol Mikszáth kizárólag az írásból próbált megélni, de elkerülték a sikerek. A fiatal író hamarosan belátta, hogy nem tud gondoskodni a feleségéről, s egy hazugsággal (mást szeret) elérte, hogy Ilona beleegyezzen a válásba. 

A **súlyos nélkülözés évei** addig tartottak, amíg a Szegedi Naplónál állást kapott, itt az írói siker is rátalált. A fővárosba már elismert újságíróként érkezett vissza 1880-ban. Írói pályáján **elbeszéléskötetei** (Tót atyafiak, A jó palócok) hoztak fordulópontot. Rövidesen **országos és nemzetközi hírű író** lett. Megváltozott helyzete azt is lehetővé tette, hogy 1883-ban újra feleségül vegye Mauks Ilonát. 1887-től országgyűlési képviselő. 1910-ben szülőfaluja felvette a nevét: **Mikszáthfalva** lett. 1910-ben a legolvasottabb magyar íróként halt meg. 

**Az a fekete folt**

A mű **szerkezete** egyszerűà hosszú **bevezetés**ben ismerjük meg a szereplőket és a körülményeket. A főszereplő a brezinai bacsa, **Olej Tamás**. A bacsa szó: számadó juhászt jelent. A parasztok világában a herceg számadója igazi, korlátlan úr. Olej Tamás úgy tartja, hogy neki csak az Isten parancsol és a **herceg**. A többi szereplő, aki feltűnik az életében: a lánya, **Anika**; a bojtár, **Matyi;** és a **juhok**. 

Mikszáth a nyelvhasználattal jól érzékelteti a bacsa világát. Olej Tamás egyszerű, de súlyos gondolatai vannak. Az emberektől távol élő, kemény, kérges lelkűnek tűnő ember jellemrajza olyan, hogy szinte belelátunk a gondolataiba. Ezzel éri el Mikszáth, hogy ez a durva parasztember kedves szereplővé válik.  

A **bonyodalom** ott kezdődik, amikor a herceg, Taláry Pál egy vadászat során megismeri a fiatal, ártatlan, tapasztalatlan Anikát. A kibontakozásban a herceg estére, vacsorára visszatér, amikor kiderül a szándéka, és Anikához való vonzódása. Harmadnap újból visszatér és alkut ajánl a bacsának, mely szerint a lányáért cserébe neki adja a brezinai akol minden birkáját. à Ez okozza a bacsa lelki tusáját, ám mégis utalást tesz Anika megszöktetésére. Ez még mélyebb lelki válságba sodorja. 

Hosszas vívódás után a mű **tetőpontjá**ban Matyival üzen a hercegnek, hogy ajánlata érvénytelen, de már késő, Anika eltűnéséről már csak a friss keréknyomok árulkodnak. 

**A megoldás** tragikus: Olej Tamás magán hajtva végre büntetést, felgyújtja az akolt és eltűnik az erdőben. 

Mikszáth Olej Tamás lelki rajzát úgy mutatja be, hogy a jelenből indítja a történetet, s fokozatosan múlt időre vált. **Anikát** igazán nem ismerjük meg, csak annyit tudunk meg róla, hogy bár eleinte úgy látszik Matyihoz vonzódik, mégis szívesen veszi a herceg mézes-mázos udvarlását. 

**Matyiról** és kevés információt kapunk. Néhány utalás történik arra, hogy nem veszi jó néven, a herceg az általa szeretett lányra vetett szemet. 

Műfaja: novella, melyben romantikus vonást is felfedezhetünkà a mű egy dallal kezdődik és egy dallal is ér véget. Ez megfelelő eszköz arra, hogy a főszereplőt embernek lássuk, ne csupán egy parasztnak. Világ ábrázolása realista, ahol az egyszerű ember a maga korlátolt körülményei között élve, egy nemes ember szórakozásának eszköze lehet. 

**Bede Anna tartozása**

**Műfaja:** novella

**Novella:** kisepikai műfaj. Cselekménye általában egy, néha több szálon fut. Kevés szereplő jelenik meg benne, kevés helyszínen, rövid időt ölel fel. Lezárására jellemző a váratlan fordulat.

A Bede Anna tartozása mindössze néhány percet, egyetlen drámai jelenetet ölel fel. Törvény és igazság mentén kétféle világkép találkozik. Hosszas késleltetéssel indul a mű, ahol csak sejteni lehet, mi történt. Majd kiderül, hogy Bede Erzsi azért érkezik a bírák elé, mert halott nővére féléves börtönbüntetését készül letölteni, hogy nővére a túlvilágon békében nyugodhasson.

A túlvilági élet mágikus szemléletével áll szemben a törvény racionalitása. 

A család naiv becsületessége mélyen megindította a bírákat. Az elnök meglepő, emberséges lépésre szánja el magát: könyörületes hazugsággal küldi haza a lányt. Az erkölcsi értelemben vett igazságot a törvény merev igazsága elé helyezi. 

Az elbeszélő rokonszenvvel szemléli Erzsit. Erzsi megjelenése a komor tárgyalóterem hangulatát is átalakítja. A pálinkaszagú levegőt „üde légáramlat” frissíti fel. A jelenlévők még semmit sem tudnak a lányról, szépsége azonban hatással van rájuk. 

Nem világos, hogy Erzsi ezzel mennyire van tisztában. Tettei és gesztusai ugyanis csak külső nézőpontból vannak ábrázolva. Felfoghatjuk: a szituáció miatti zavarodottság következményeként, de színjátékként egyaránt. 

Erzsi bája megtöri a bírák közönyét, még a szigorú elnök is zavarba jön a végzést olvasva, és elérzékenyül, mikor a család döntéséről értesül. Ennek a mozzanatnak szerepe van abban, hogy a lány szabadon távozhat. 

Bede Erzsi sorsát végső soron nem a törvény, nem is az igazság, hanem különféle esetlegességek határozzák meg --> megjelenése, bírák érzelme. 

Mikszáth novellájában tehát a törvény uralta világ igazságának viszonylagos volta lelepleződik. A Bede Anna tartozása ezért a törvény kudarcának ironikus történeteként is olvasható. 
