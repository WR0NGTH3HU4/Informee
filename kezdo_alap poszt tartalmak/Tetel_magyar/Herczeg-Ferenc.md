**Herczeg Ferenc**

**(1863-1954)**

**Versecen** született, egy sváb család 3. gyerekeként. Anyanyelve német, csak később tanult meg magyarul. Apja gyógyszerész volt és Versec polgármestere. 

Herczeg Ferenc a verseci elemi iskola után a szegedi piarista iskolában tanult, majd Budapesten jogot tanult és ügyvédi vizsgát tett. Már ekkor érdeklődött az irodalom iránt: **novellákat és színdarabot írt**. 

1. **regényét** (Fenn és lenn c.) a váci fegyházban írta egy pályázatra. Párbajban megölt egy katonatisztet, 4 hónap büntetést kapott. 

Később a **Budapesti Hírlap** szépirodalmi munkatársa lett, ekkor választották a **Petőfi Társaság** tagjává is. Szülővárosa parlamenti képviselője lett. **Az MTA** levelező, majd rendes tagja lett. 

1919-ben árulóként fogházba zárták, a tanács- diktatúra időszakát börtönben töltötte. 

Saját kora Herczegre **„írófejedelemként”** tekintett. Első magyar íróként háromszor jelölték **Nobel-díjra Az élet kapuja című regényéért**. 

A regényt **1919-ben írta**. Először az **Új Idők című folyóirat** adta közre 13 folytatásban. 

**Műfaja:** történelmi kisregény. Az eseménysor fordulatos, de tárgyilagos stílus jellemzi. 

A címben szereplő **kapu központi szimbóluma a regénynek** és egyben drámai szervezője is. Minden szereplő életében van egy láthatatlan kapu, amely előtt áll:

- Bakócz számára ez a kapu a pápai főhatalom megszerzésének lehetősége
- II. Gyula életében a halál közeledése, a halhatatlanság megszerzése
- Fiametta életében az igaz szerelem és a megtisztulás lehetőségének feltárulása
- Vértesi Tamás pedig egyszerre áll a politikai felemelkedés és a boldog szerelem kapujában
- a magyarság számára ez a kapu a Nyugat támogatásának elnyerését jelenti a törökkel szemben.

A **regény bemutatja** tehát Kelet és Nyugat találkozását, értékrendszerének konfrontálódását. A magyarok szemében Róma az Élet, Itáliából szemlélve Magyarország a Halál. 

A **regény vége** minden kaput bezár, a lehetőségek ajtaja rázárul a szereplőkre. 

**Cselekményváza** valós, történelmi eseményekre épül. à

Bakócz Tamás esztergomi érsek, érzékelve az ország határainál a növekvő török veszélyt, valamint Magyarországon a központi hatalom szétesését, azzal a céllal érkezik Rómába, hogy támogatókat szerezve pápává választassa magát. Pápai hatalmát arra kívánja felhasználni, hogy megállítsa a török terjeszkedést. 

A megtörtént eseményeket azonban fiktív cselekményekkel és kitalált figurákkal vegyíti. à

Herczeg írói fantáziájának köszönhető az egyik legfontosabb cselekményszál: Vértesi Tamás és Fiametta szerelmének története. Vértesi beleszeret a szép római örömlányba, akit a Mediciek építenek be. **Feladata**, hogy minél többet megtudjon a magyar kardinális titkos pápaválasztó terveiről. Fiametta Tamás szerelmét kihasználva megszerzi Bakócz listájának titkát. Mikor szembesül vele, hogy Tamás őszintén szerette őt, már nem tehet semmit. Elveszítette a fiatal nemes szerelmét. 

Ez a **szerelmi szál fontos szerepet játszik** a regényben: 

a politikai játszmákat bemutató részek ok-okozati összefüggéseit ellenpontozza >< a szerelmi történet titokzatosságával.

A két szál összekapcsolódása pedig **a regény cselekményének tetőpontja** (a lakomajelenet a Chigi villában). 

**Szereplők**:

- **Bakócz Tamás**t szívósság, meggyőződéséhez való ragaszkodás jellemzi. Mindent elért életében, az ország megmentését tűzi ki utolsó céljául. 70 évesen ez lenne az ő életének koronája. Nem riad vissza a meg nem engedett eszközöktől sem, a cél elérése érdekében, de ezek a bukás felé sodorják. A vereség után megfáradt öregemberként végül a török elleni keresztes hadjárat megszervezésében visszatalál a céljához és erejéhez. 
- **II. Gyula pápa** Bakócz méltó ellenfele. Harcos katona, tapasztalt politikus. Ő sem riad vissza semmilyen eszköztől a céljai elérése érdekében. Nagy álma a római Szent Péter bazilika megépítése. Tisztában van azzal, hogy a török elleni harcot kellene támogatnia, mégsem így cselekszik. 
- **Fiametta** az egész életét a csalásra, az élvezetekre és a semmittevésre építi. Tisztában van szépségével, és fel is használja ezt Tamás elkápráztatására. Mindig számításból cselekszik. 
- **Vértesi Tamás** számára valódi értéke van a kimondott szónak, a barátságnak, a szerelemnek. Nem cselekszik érdekből, érzelmei vezetik, hisz a lánynak, a bizalmába avatja. 

  A Fiametta palotájában lezajló éjszakai jelenet megmutatja neki a lány valódi arcát, de ő még ekkor sem fogadja el a valóságot. 

  Bakócz veresége után azonban előtte is feltárul az igazság, mégsem ő, hanem Fiametta az igazi vesztes, mert amikor Tamás elhagyja Rómát, a lány számára világossá válik, hogy az ő hazugságokkal teli életében Tamás szerelme volt az egyetlen igaz dolog.
